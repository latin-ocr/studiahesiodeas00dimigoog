De indole scholiorum. 43

Neoplatonici nomine exornari coeptus est1), cuius de studiis
Hesiodeis innotuerat videbaturque nomen quodam iure „a
potiori“ ut aiunt adhiberi. Fuit autem collectionum illarum
id quarn maxime proprium, quod promiscue in eis ferebantur
utriusque interpretis scholia, saepe in unum conflata, non-
numquam aucta aliunde petitis: ea denique licentia omnia
sunt habita, ut nec Procli nomen nec siglum illud ἄλλως
quidquam certi de auctore contineant. Omnino ἄλλως ab initio
ita videtur positum esse, ut nihil significaret nisi esse, quae
sequerentur. Ita factumest, ut temporum decursu gliscente ,
adsciscendi et contaminandi studio per totam pristinae syl-
loges progeniem saepissime excerpta vel unius eiusdemque
commentarii illis signis dividerentur, quia in variis reperieban-
tur collectionibus, neque non ut quae scholia eiusdem collectionis
habebant signa, ea interdum obicerentur propter nova scholia,
quae oum eisdem signis induci debebant. Ita vel diverssissimae
originis scholia sunt permixta. Sed ex quo gravissimam iacturam
feeit doctrina utriusque interpretis, accedit studium decurtandi.
Ita ex excerptis excerpta sunt nata, ex aliis collectionibus
tantum illa, quae varia vel erant vel esse videbantur, adde-
bantur et ne haec quidem nisi excerpta, e pluribus scholiis
unum efficiebatur nulla cura originis habita. Quod tamen nihilo
minus etiam nunc licet ex hac multifariam detorta farragine
utriusque interpretis naturam cognoscere et dividere doctri·
nam, quodque exceptis plurimis loeis tamen restant, in quibus
per ἄλλως in universum recte disiungantur veteris grammatici
scholia a Proclianis, huius rei tres si quid video sunt causae.
Primum utriusque interpretis natura, indoles, ratio interpre-
tandi tarn longe recedit ab altero, ut paucis exceptis locis non
potuerint vel ab inseiis collectoribus et excerptoribus per-
misceri. Tum ex primaria id genus collectione, quam iure
dicas utrumque recte dignovisse, plurima integra sunt servata.
Denique in comparatione instituta inter codices Hesiodeos et
ea, quae exhibent Taetza, Moschopulus, auctores Etymologi-
eorum, Eustathius, alii, instrumentum quoddam praesto est ad

1) Quoniam vetustissimi libri (ex quibus tamen Par. A initio est
mancus) nomen auetorr's non exhibent, excitamur ad suspicionem, qua
coniciamus, Procli nomen demum a Tactus inductum esse.

 

