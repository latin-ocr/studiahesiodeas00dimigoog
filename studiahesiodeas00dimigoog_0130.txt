De Aristarchi in Hesiodum commentariis. 119 ,

κτὲ., contra Parisinus: Ἀργειφόντης παρὰ τὸ ἐναργεῖς τὰς φαν-
τασίας ποιεῖν, ὥς φησιν Ἀλεξίων καὶ Ἀρχίας καὶ Ἀρί-
σταρχος; et in utroque libro (Gud. p. 71, 41, Paris l. l.) legi-

tur: Ἀργειφόντης. παρὰ τὸ ἐναργιίν (lege - είς) τὰς φαντασίας
ποιεῖν. οὑτως εὗρον ἐν ὑπομνήσει Ἡσιόδου. Post haec
omnibus locis afferuntur sententiae aliorum grammaticorum,
velut Didymi et Tryphonis. Recte cum sine dubio vidissent
Waeschkius et Flachius illas duas sententias ex uno fonte
profluxisse, ille approbante Flachio hunc in modum disputavit:
in quadam ὑπομνήσει fuisse illas Alexionis Archiae Aristarchi
sententias3 cuius libri qui auctor esset, nos quidem ignorare3
sed de Archia vel de Alexione cum tale quidquam traditum
non esset (at de Aristarchei) neque esset, cur alterutri id opus
adscriberemus, fieri .verisimile ὑπόμνησιν conscriptam esse ab
Aristarcho , ad quem duceremur aliis quoque argumentis (de
quibus postea). Quae sententia quomodo tandem potuit omni- ’
bus probari! Unus idemque auctor Etymologici Gudiani duobus
loeis parvo spatio distantibus agit de eadem re3 altero loco
profert sententiam aliquam, quam dicit tribus a grammaticis
esse pronuntiatam, Alexione Archia Aristarcho; altero loco
eandem sententiam cum protulerit, confitetur eam se invenisse
in hypomnesi Hesiodi. Nonne luce clarius est eum hac ipsa
in hypomnesi invenisse illam sententiam illorum trium gram-
maticorum? Hancine vero hypomnesin, in qua Alexionis et Ar-
chiae sententiae mentio facta est, Aristarchi esset Quem anno
ante Chr. n. fere 144 iam mortuum esse verisimile est (cf.
G. Buschii de biblioth. Alexandr. qui fuerint primis p. 50 sq),
oum Alexionem et Archiam constet saeculo primo post (ihr. n.
floruisse1). Et uno quasi spiritu productae sequuntur sen·
tentiae aliorum grammaticorum, Tryphonis, Didymi, ut illas in
eadem hypomnesi invenisse auctorem Etymologici necesse sit
credamus. Accedit aliud, quod scholia dicta esse nomine
hypomneseos ab auctore Etymologioi licet fere nube exemplorum
comprobare. S. v. αἰδῶ Etym. Magn. p. 30, 40 verba ante

1) Archiam tradidit Suidas fuisse magistrum Epaphroditi, quierat
Nerva regente3 Alexio secundum Ammonium p. 35 Valoh. Didymi operis
σνμμικιά confecit epitomen.

 

